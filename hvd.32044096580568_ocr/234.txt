41³
474

dem hiemalem asperitatem pana mea tantum
causam putaverit; absit, charissimi. Quid enim
grave ac molestum, vel etiam periculosum habent
imbres isti, quod non mihi subeundum ac feren-
dum fuit, ut ad vos venirem, tanta in tantis malis
nostris solatia, in hac generatione tortuosa ac per-
versa, tam ardenter accensa de summo lumine lu-
mina, suscepta humilitate sublimia, et contempta
claritate clariora? Simul etiam fruerer carnalis
patria mea tam spirituali felicitate, qua vos etiam
prasentes habere meruit : de quibus absentibus,
cum id quod nati estis, et quod gratia Christi facti
estis, audiret, quamvis charitate crederet, tamen,
ne non crederetur, narrare forsitan verebatur.
2. Dicam igitur quare non venerim, et quibus
malis a tanto bono impeditus sim ; ut non solum
a vobis veniam, sed etiam vestris orationibus, ab
illo qui in vobis quod ei vivitis operatur, merear
misericordiam. Populus Hipponensis, cui me Domi-
nus servum dedit, cum ex magna et pene ex omni
parte ita inﬁrmus sit, ut pressura etiam levioris tri-
bulationis possit graviter agrotare, nunc tam ma-
gna tribulatione caditur, ut etiamsi non sic esset
infirmus, vix eam cum aliqua salute animi sustine-
ret. Eum autem modo cum regressus sum, pericu-
losissime scandalizatum comperi de absentia mea :
vestris autem, de quorum spirituali robore gau-
demus in Domino, sanis utique faucibus sapit quo-
modo dictum sit, Quis inﬁrmatur, et ego non inﬁr-
mor ? quis scandalizatur, et ego non uror (ll C’or.
xi, 29)? Prasertim quoniam multi sunt hic, qui
detrahendo nobis, caterorum animos a quibus
diligi videmur, adversus nos perturbare conantur,
ut locum in eis diabolo faciant. Cum autem iras-
cuntur nobis de quorum salute satagimus, magnum
illis consilium vindicandi, est libido moriendi, non
in corpore, sed in corde, ubi {unus occulte prius
suo putore sentitur, quam nostra cogitatione pros-
picitur. Huic mea sollicitudini procul dubio liben-
ter ignoscitis; prasertim quoniam si succensere-
tis. et velletis ulcisci, nihil fortasse gravius inve-
niretis quam id quod patior, cum vos Thagasta non
video. Spero autem vestris adjutus orationibus,
quod mihi ad vos ubicumque in Africa fueritis,
venire quantocius concedetur, cum hoc quo nunc
detentus sum, praterierit; si hac civitas in qua
laboramus, digna non est, quia nec ego audeo di-
BUam putare, qua nobiscum de vestra prasentia
collatetur.
EPISTO LA CXXV' (a).
Cum Hipponem ad invisendum Augustinum venis-
set Pinianus, ibique reisacra: interesset, subito po-
puli tumultu ad presbyterium postulatus fuit; nec
evadere permissus donec jurasset non se Hippone
discessurum, atque si quando illi ad suscipiendum
clericatum consentire placuisset, nonnisi in ipsa
Hipponensi Ecclesia suscepturum hoc munus.Con-
" Epistt. QXXV et CXXVI recognovimus ad cb. sb. vc.
duos'v. et Lov.
(a) Alias 224 : qua autem 125 erat, nunc 259. Scripta
Paulo post superiorem,
