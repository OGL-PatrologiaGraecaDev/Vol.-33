747
ει ν.

enim potuit anima non esse media, ubi vox, non
quasi vox, dicitur facta; quanto magis potuit, ubi
diciturtanquam columba,hoc verbo significata sola
specie corporali oculis reddita, non natura viventis
animantis expressa?Hoc modo etiam illud dicitur.
Factus est subito de caelo sonus, quasi ferretur ﬂa-
tus vehemens, et visa sunt illis tinguw divisae vetat
ignis : ubi dicitur species quaedam quasi ﬂatus, et
velut ignis sensibilis usitatis similis notisque natu-
ris, non ipsae usitatae notaeque naturae ad tempus
facta: signiﬁcari videntur.
ll. Si autem subtilior ratio, vel excellentior rei
vestigatio demonstrat eam naturam quae nec tempo-
raliter nec localiter movetur, non moveri nisi per
illam quae temporaliter tantum, non localiter mo-
veri potest; consequens erit ut omnia illa per minis-
terium creaturae viventis effecta sint, sicut per An ge-
los fiunt : unde diligentius disserere et longum est,
et non necessarium. Huc accedit quia sunt visiones,
quae apparent spiritui tanquam corporis sensibus,
non solum dormientibus vel furentibus, sed ali-
quando sanae mentis vigilantibus; non per fallaciam
illudentium daemonum, sed per aliquam revelatio-
nem spiritualem, quae fit per formas incorporeas
corporibus similes;qua3 discerni omnino non pos-
sunt, nisi divino adjutorio plenius revelentur, et
mentis intelligentia dijudicentur, vix aliquando cum
fiunt 1, sed plerumque postea cum transierint.0ute
cum ita sint, sive in naturis corporeis, sive sola
specie corporali, natura autem spirituali, nostro spi-
ritui tanquam sensibus corporis apparere videan-
tur,quando bmc sacra Scriptura commemorat, cu-
jus istorum duorum generis sint, et utrum mediante
viva creatura fiant, si corpore ﬁunt, judicare temere
non debemus :dum tamen Creatoris, hoc est sum-
mae atque ineffabilis Trinitatis invisibilem incom-
mutabilemque naturam,et a mortalium carnalium
sensibus, et ab omni convertibilitate, sive in melius,
sive in deterius,sive in quodlibet aliud atque aliud,
remotam atque discretam, vel sine ulla dubitatione
credamus, vel qualicumque etiam intelligentia ca-
piamus.
CAPUT lV.— 12. Hmc tibi de duabus quaestioni-
bus, hoc est, de'l‘rinitate, et columba, in qua Spiritus
sanctus non sua natura, sed signiﬁcativa specie de-
monstratus est ; sicutet Filius Dei non sua nativitate,
de qua Pater dixit, Ante luciferum genui te (Psal.
cur, 3), sed in homine suscepto ex utero Virginis,a
Judteis cruciﬁxus est; videris quam otioso ego ta-
men occupatissimus scribere potui. Nec putavi
omnia pertractanda quas posuisti in litteris tuis ;
verum ad illa duo quae ex me audire voluisti, me
respondisse, etsi non sufﬁcienter aviditati tum,
tamen charitati obedienter existimo.
13. Praeter autem illos duos libros, quos tribus
me adiunxisse supra commemoravi, et trium psal-
morum expositionem (Supra, cap. l, η. 1), scripsi
etiam librum (α) ad sanctum presbyterum Hierony-
mum de Animas 0rigine,consulens eum quomodo
¹ 519 duo Mss. [ﬁerent].
(α) llic liber est Epist: 166.
forte an. 415.
