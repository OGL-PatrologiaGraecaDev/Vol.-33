731

docui hominem quod potui ; quod autem non po-
tui, unde discere posset, admonui, atque ut ad te
iret hortatus sum. Qua in re consilium vel praec ’ρ-
tum meum cum libenter et obedienter acciperet,
rogavi eum ut abs te veniens, per nos ad propria
remearet. Quam ejus pollicitationem tenens, occa-
sionem mihi credidi a Domino esse concessam,qua
tibi scriberem de his qum per te scire cupio. Quaa-
rebam enim quem ad te mitterem, nec mihi facile
occurrebat idoneus, et ﬁde agendi, et alacritate
obediendi, et exercitatione peregrinandi. Ubi ergo
istum juvenem expertus sum, eum ipsum esse qua-
lem a Domino petebam, dubitare non potui.
CAPUT Il. —3. Accipe igitur quae mihi,peto, ape-
rire ac disserere non graveris. Quaestio de anima
multos movet, in quibus et me esse conﬁteor. Nam
quid de anima ﬁrmissime teneam, non tacebo:
deinde subj ungam quid mihi adhuc expediri velim.
Anima hominis immortalis est, secundum quemdam
modum suum. Non enim omni modo sicut Deus, de
quo dictum est quia solus habet immortalitatem
(1 Tim. Vl, t6). Nam de animae mortibus sancta Scrip-
tura multa commemorat; unde illud est, Sine mor-
tuos sepelire mortuos suos (Matth. vm, 22) : sed
quod ita moritur alienata a vita Dei, ut tamen in
natura sua vivere non omnino desistat; ita morta-
lis ex aliqua causa invenitur, ut etiam immortalis
non sine ratione dicatur. Non est pars Dei anima.
Si enim hoc esset, omni modo incommutabilis at-
que incorruptibilis esset. Quod si esset, nec deﬁceret
in deterius, nec proﬁceret in melius; nec aliquid iu
semetipsa vel inciperet habere quod non habebat,
vel desineret habere quod habebat, quantum ad
ejus ipsius affectiones pertinet: quam vero aliter se
habeat, non opus est extrinsecus testimonio; quis-
quis seipsum advertit, agnoscit. Frustra autem dici-
tur ab eis qui animam Dei partem esse volunt, hanc
ejus labem ac turpitudinem quam videmus in ne-
quissimis hominibus, hanc denique inﬁrmitatem et
aegritudinem quam sentimus in omnibus homini-
bus, non ex ipsa illi esse, sed ex corpore : quid in-
terest unde aegrotet, quae si esset incommutabilis,
undelibet aegrotare non posset? Nam quod vere
incommutabile et incorruptibile est, nullius rei
accessu commutari vel corrumpi potest : alioquin
non Achillea tantum, sicut fabulae ferunt, sed om-
nis caro esset invulnerabilis,sinullus ei casus acci-
deret. Non est itaque natura incommutabilis, quae
aliquo modo, aliqua causa, aliqua parte mutabilis
estzDeum autem nefas est,nisi vere summeque in-
commutabilem credere. Non est igitur anima pars
Dei.
4. lncorpoream quoque esse animam, etsi difﬁ-
cile tardioribus persuaderi potest, mihi tamenfateor
esse persuasum. Sed ne verbi controversiam vel su-
perﬂuo faciam, vel merito patiar,quoniam cum de re
constat,non est opus certare de nomine: si corpus
est omnis substantia, vel essentia, vel si quid aptius
nuncupatur id quod aliquo modo est in seipso, cor-
pus est anima.ltem si eam solam incorpoream pla-
cet appellare naturamque: summeincommutabilis
ι Mss. aliquot. quod in corpore non toto ﬁt tamen, etc.
