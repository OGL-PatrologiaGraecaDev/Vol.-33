511
512

net ut Circumcelliones atrocia confessos mitius
puniat, memor ecclesiasticae mansuetudinis.
Domino insigni et merito sublimi,ac praestantissimo
ﬁlio APRINGIO, AUGUSTINUS.
t. Non dubito in hac potestate quam tibi Deus
homini in homines dedit, cogitare te divinum ju-
dicium, ubi et judices stabunt rationem de suo juv
dicio reddituri. Christiana quippe ﬁde te imbutum
scio ; unde mihi ad Excellentiam tuam major ﬁducia
tribuitur, non solum petendi, verum etiam monendi
propter illum Dominum, in cujus familia nobiscum
cmlesti jure censeris, in quo spem vitae aeternae pa-
riter habemus, et quem pro vobis in sacrosanctis
mysteriis invocamus. Proinde, domine insignis et
merito sublimis, ac prmetantissime ﬁli, primum
quaeso ut non tibi videar importunus irruere acti-
bus tuis, ea sollicitudine quam me praecipue gerere
oportet pro Ecclesia mihi credita. cujus utilitatibus
servio, cui non tam praeesse quam prodesse desi-
dero : deinde obsecro ut quod moneo vel rogo, non
dedigneris accipere, non cuncteris acquiescere.
2.Circumcelliones quosdam et clericos donatistas,
cura eorum qui disciplinae publicae inserviunt, prae-
missa Notoria, ad judicialegesque perduxit. Hi cum
audirentur a viro clarissimo et spectabili tribuno
et notario fratre tuo, tilio meo Marcellino, non tor-
‘mentis ungularum atque ﬂammarum, sed virgarum
coerciti, horrenda facinora in fratres et compres-
byteros meos a se perpetrata confessi sunt ; quod
scilicet unum eorum exceptum insidiis trucida-
verunt, alterum e domo raptum, oculo effosso
digitoque amputato truncaverunt. Haec cum com-
perissem illos fuisse confessos, ideoque minime
dubitarem sub jura tuae securis esse venturos, has
ad tuam Nobilitatem litteras acceleravi, quibus de-
precor, et per misericordiam Christi obsecro, sic
de tua majore atque certiore felicitate gaudeamus,
ut eis paria non retribuantur; quanquam lapidis
ictibus digitum praecidere oculumque convellere
leges puniendo non possint, quod isti saeviendo
potuerunt. Unde securus sum de iis quihoc se fe-
cisse confessi sunt, quod hanc vicissitudinem non
reportabunt ; sed ne vel ipsi, vel illi quorum ho-
micidium patefactum est, per tua: potestatis senten-
tiam multentur, hoc timeo, hoc ne fiat et christia—
nus iudicem rogo, et christianum episcopus moneo.
3. De vobis quidem dixisse Apostolum legimus
quod non sine causa gladium geratis, et ministri
Dei sitis, vindices in eos qui male agunt(Rom. xm, i);
sed alia causa est provinciae, alia est Ecclesiae :
illius terribiliter gerenda est administratio; hujus
clementer commendanda est mansuetudo. Si apud
judicem non christianum mihi sermo esset, aliter
agerem :nec tamen etiam sic Ecclesiae causam
desererem, et quantum admittere dignaretur, ins-
tarem ne passiones servorum Dei catholicorum, quas
prodesse debent ad exempla patientiae, inimicorum
suorum sanguine foedarentur ;et si nollet acquies-
cere,inimico animo eum resistere suspicarer. Nunc
vero quando apud te res agitur, alia mihi ratio est,
alia consultatio. Rectorem te quidem prmcelstg
su mitium anni 412.
sub initium anni 412.
