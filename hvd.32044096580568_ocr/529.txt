
1063
qui vix semel reddere sufficiunt; fac quod vis. Si
autem tu vides quia injustum est; fac quod decet,
fac quod Deus jubet, et ego rogo.
2. Non pro illis magis (novit ille quem timeo), sed
pro teipso teipsum rogo, ut, quomodo scriptum est,
Miserearis animae tum placens Deo (Eccli. xxx, 24).
Et modo quidem non rogandus, sed objurgandus
es : nam et hoc scriptum est, Ego quem amo. redar-
guo, et castigo (Apoc. ιιι, 19). Ego tamen si pro me
rogandus esses, forte non te rogarem : quia vero
pro te rogandus es, rogo te iratum ut parcas tibi,
ut placeris tibi ¹, ut tibi placetur ille quem rogas.
Misi ad te die sabbati, cum adhuc pranderes, ut non
proﬁciscereris, nisi me vidisses: renuntiasti ita te
esse facturum. Surrexisti die dominico, et, ut audi-
vi, venisti in ecclesiam, et orasti, et profectus es,
et me videre noluisti. Deus tibi ignoscat. Quid enim
aliud tibi dicam, nisi quod ipse novit quia cupio Ὺ
sed scio quia nisi te correxeris, ille justus est. Cum
autem tibi parcis, et mihi parcis: neque enim tam
miser sum et alienus a visceribus Christi, ut non
gravissimo vulnere feriatur cor meum, quando
sic agunt, quos in ejus Evangelio genui.
3. Iterum dicturus es : Non eisjussi ut darent Pon-
ticano. Respondetur tibi : Sed jussisti ut servirent
Ponticano; nec possent distinguere quousque servi-
rent, et quousque non servirent, maxime cum ea
peteret quae se debere sciebant. Tuas autem litteras
habere debuerunt, quas proferrent actori ³, si te
nolente exigebat, et relegerent ei non se debere dare,
nisi cum tuas litteras accepissent. Nam si verbo
aliquando jussisti ne actori aliquid darent, multum
est ut tu ipse memineris an vere jusseris, an ipsis
jusseris, an aliis, an omnibus : maxime quia etiam
nunc alteri actori audisti datam et salvam esse ipsam
pecuniam, etnon tibi displicuitquia dederunt. Sed
cum ego dixissem, Quid si et iste intervertisset, ab
ipsis iterum exigendum erat? rursus tibi ccepit dis-
plicere quia dederunt: et cum mihi saepe dixisses,
nunquam te injunxisse vices tuas vel Valerio vel
Aginesi ³, subito cum de vino ageretur, quia de-
buerunt ostendere si acescere cmperat, et diceretur
tibi quod absens erat ; credo, excidit tibiquid mihi ν
toties dixeras, et dixisti, quia habuerunt Aginesi
ostendere, et ex ipsius agere arbitrio. lbi ego cum
dixissem, Certe vices tuas istis non soles injungere;
respondisti, Sed litteras meas habebat Aginesis:
quasi semper illi quibus aliquid injungis, litteras
tuas recitent rusticanis hominibus, ut credant quia
tu jussisti. Sed quia eos vident tibi sic jungi ⁴, non
utique credunt temere illos aliquid audere prae-
sumere, nisi ate data potestate. ideoque inter ista
Incerta non apparet quid iubeas, nec possunt ﬁr-
mum aliquid retinere, nisi litteras tuas habuerint,
quas omnibus proferant. et nonnisi tuis litteris pro-
latis obtemperent,quando eis aliquid dandum est.
ί Edd. omittunt, ut placaris tibi. habent. vero Mss.
² “tias, constanter omnes, actori._At_. Edd. hoc et pro-
ximo loco roet‘erunt, mactari: et. aliis locis, actori.
,³ Vetus cod. Corb., Agmcsi, hic etinfra.
ε, Mss Gallic. et unus'et Vatic., sic injzmgi.
