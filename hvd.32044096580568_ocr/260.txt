526
ιω s.
525
l9. Vides quam prolixam epistolam fecerim. Si
quid ergo te movet, atque inter nos pertractari tan-
ti habes, non tibi faciat angustias usitatarum epis-
tolarum velutcustodiendus modus; quia et optime
nosti quam grandes eas veteres habuerint, cum
aliquid agerent quod explicare breviter non vale-
rent. Et si auctorum ad alias litteras pertinentium
mos esset alius, nostrorum nobis in hac re dignius
imitanda praeberetur auctoritas. Inspice ita modum
Epistolarum apostolicorum, vel eorum etiam qui
illa divina eloquia tractaverunt ; et non pigeat te
vel multa quaerendo proponere, si multa te per-
movent, vel aliquando diutius versare quod quae-
ris, ut; quantum ﬁeri per tales quales sumus potest,
non remaneat dubitationis nubilum quod obstet
lumini veritatis.
20. Scio enim Excellentiam tuam, quorumdam
perpeti obstinatissimas contradictiones, qui prop-
terea putant, vel putari voluntchristianam doctri-
nam utilitati non convenire reipublicae, quia nolunt
stare rempublicam ﬁrmitate virtutum, sed impu-
nitate vitiorum. Non autem sicut regi homini, vel
cuilibet principi civitatis, ita etiam Deo quidquid
a multis peccatur inultum est. Misericordia vero
ejus et gratia prtedicata hominibus per hominem
Christum, impartitaautem per Deum Deique ﬁlium
eumdem ipsum Christum, non deserit eos qui ex
ejus fide vivunt, eumque pie colunt, sive mala hu-
jus vi te patienterfortiterque experiantur, sive bonis
ejus misericorditer ac temperanter utantur ; aeter-
num pro utroque praemium recepturi in civitate
superna atque divina, ubi jam non sit moleste
toleranda calamitas, nec laboriose frenanda cupi-
ditas, sed sola sine ulladifﬁcultate,et cum perfecta
libertate retinenda Dei et proximi charitas. Incolu-
mem t’elicioremque' te misericordissima Dei omni-
potentia tueatur, domine illustris etmerito insignis,
ac praestantissime ﬁli. Sanctam etin Christo dignis-
sime honorandam matrem, cujus pro te Deus
preces exaudiat, pro meritis vestris ofﬁciosissime
saluto. Sanctus frater et coepiscopus meus Possi-
dius Praastantiam vestram multum salutat.
EPISTULA CXXXVIII ' (α).
Augustinus ad Marcellinum,respondens epistolae
4'36, qua nimirumitle petierat ut satisfaceret
Volusiano, et signiﬁcarat quosdam reprehendere
quod Deus veterem Legem abrogasset, necnon
asserere doctrinam evangelicum esse perniciosam
reipublicae ,- ac demur/anon deesse qui Apollonii
Ap’uleiique magica ludibria miraculis Christi
pres/errent.
Domino eximio et merito insigni, charissimo ac
desiderantissimo ﬁlio MARCELLINO, Anausrmusﬁn
Domino salutem.
CAP. PRIMUM. -—- 1. Illustri viro et eloquentissi-
mo, nobisque dilectissimo Volusiano‘, non amplius
quam ad illud quod inquirendum putavit, respon-
dendum fuit : ad ea vero quas mihi pertractanda
atque solvenda in epistola tua ipse misisti, sive ab
ί Edd., ﬁlio Volusiano. At Mss. carent voce, ﬁlio.
’ Emendata ad eosdem Cdd. cum cxxxvr, et praeterea
ad alterum bn. et adsextum ν.
(a) Alias 5 : quas autem 138 erat, nunc 122. Scripta
eodem tempore.
