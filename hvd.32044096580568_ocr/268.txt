541

est nihil. Quod factum est in ipso vita erat et vita
erat lux hominum, et tua: in tenebris lucet, et tene-
brse eam non comprehenderunt (Joan. 1, 1-5). Hic
ergo Deus, Verbum Dei per quod facta sunt om-
nia, Filius Dei est, incommutabiliter manens, ubi-
que praesens. nullo clausus loco, nec purtilitet‘ per
cuncta diffusus, tanquam minorem partem habeat
in minori loco. et in majori majorem, sed ubique
totus, atque ita non absens etiam mentibus impio-
rum, quamvis eum non videant, sicut nec ista lux
videtur oculis praisentata ctecorum. Lucet ergo et
in tenebris talibus, quales Apostolus signiﬁcat ubi
dicit, Fuistis aliquando tenebras, nunc autem tua:
in Dumino(Eph. v, 8) : sed eam tales tenebras non
comprehenderunt.
7. Suscepititaque hominem quem viderehomines
poterant, ut sanati per ﬁdem, postea viderentquod
tunc videre non poterant. Sed ne homo Christus eo
ipso quo visibiliter apperebat, non crederetur et
Deus, tantumque illi tribueretur quantum homini
excellentissimus gratiae atque sapientiai, ideo fuit
homo missus a Deo, cui nomen erat Joannes. Hic
venit in testimonium, ut testimonium perhiberet de
lumine, ut omnes crederent per illum. Non erat
ille lumen, sed ut testimonium perhiberet de lumine
(Joan. 1, 6-8). Tantus enim homo debuit perhibere
testimonium de illo qui non tantum homo, verum
etiam Deus erat, ut de illo diceretur quod in natis
mulierum nemo exsurgeretmajor Joanne Baptista
(Matt/1. x1, tl): sic enim ille cui majori ¹ Joannes
testimonium perhibebat, intelligeretur hoc esse ma-
jor, quo non tantum homo, sed etiam Deus erat.
Lumen ergo et Joannes, sed tale lumen quali testi-
monium perhibet ipse Dominus, dicens, Ille erat
lucerna ardens et lucens (Joan. v, 35); quod et
discipulissuis dixit, Vos estis lumen mundi: atque
ut ostenderet quale lumen, secutus adjunxit, Nemo
accendit lucernam, et ponit eam sub modio, sed
super candelabrum. ut luceat omnibusqui in domo
sunt .' sic luceat lumen vestrum coram hominibus
(Matth. ν, 14-16). Istas similitudines datte sunt,
ut quantum possumus intelligamus, vel si hoc
mondum possumus, sine ulla dubitatione creda-
mus animam rationalem non esse naturam Dei;
illa quippe incommutabilis est: sed tamen eam
posse participando illuminari; lucernae quippe
accendi indigent, et eXstingui possunt. ldeo quod
dicitur de Joanne, Non erat ille lumen, ad illud
respicit lumen quod non participando illuminatur,
sed ejus participatione illuminantur quae ab illo
illuminantur.
8. Denique sequitur, Erat lumen verum (Joan. 1,
9) :et tanquam quaereremus quomodo discerneretur
lumen verum a lumine illuminato, id est Christus
a Joanne, Erat, inquit, lumen verum, quod illumi-
nat omnem hominem venientem in hunc mundum.
Si omnem hominem, ergo et Joannem. Atque ut
magis ostendat hujusdivinitatemlonge praestantiore
distantia, In hoc mundo, inquit, erat, et mundus
per eum factus est, et mundus cum non cognovit.
ι Sic Mss. At Edd. omittunt, majori.
