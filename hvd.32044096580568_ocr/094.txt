194

193 EPISTOLARUM CLASSIS II.
siarum strepitu et jussionum potentatu etauxiliorum
impetu perturbastis? ln qua conﬂictatione quae passi
sint perloca singula, recentia rerum vestigia contes-
tantur;quee jussa sint chartae indicant, quae facta
sint terrae clamant, in quibus etiam Optati (α) illius
tribuni vestri sancta memoria praedicatur.
4. Item dicere soletis quod nos Christi baptismum
non habeamus, et praeter vestram communionem
nusquam sit. Possemhinc uberius aliquanto disse-
rere. Sed contravosjam nihil opus est,qui cum Fe-
liciano et Praetextato etiam Maximianistarum bap-
tismum recepistis. Quotquot enim baptizaverunt
quando Maximiano communicabant, cum etiam ip-
sos nominatim, id est Felicianum et Praetextatum
de basilicis eorum, sicut gesta testantur, diuturno
conflictu judiciorum expellere conaremini ; quot-
quot ergo eo tempore baptizaverunt, nunc secum
et vobiscum habent, non solum per aegritudinum
pericula,sed etiam per solemnitates Paschales in tot
ecclesiis ad suas civitates pertinentibus, et in ipsis
tam magnis civitatibus foris in scelere schismatis
baptizatos,quorum nulli Baptismarepelitum est. At-
que utinam probarepossetis, eos quos foris in sce-
lere schismatis Felicianus et Prtetextatus tanquam
inaniter baptizaverant, ab eis receptis intus quasi
utiliter denuo baptizatos. Si enim rursus baptizandi
erantisti,rursus ordinandi erantilli. Amiserantenim
episcopatum recedentes a vo bis,si extra communio-
nem vestram baptizare non poterant. Nam sidisce-
dentes episcopatum non amiserant,baptizare utique
poterant. Si autem amiserant,ergo ut eis quod ami-
serantredderetur,redeuntes ordinari debebant. Sed
noli timere: sicut certum est cum eodem illos epis-
copatu cum quo exierant remeasse, ita certum est
omnes quos in Maximiani schismate baptizarunt,
sine ulla Baptismi repetitione secum vestrae com-
munioni reconciliasse.
5. Quibus igitur sufﬁcimus lacrymis plangere recipi
baptismum Maximianistarum,etexsufﬂari Baptismum
orbis terrarum ? Sive auditos sive inauditos,sive jus-
tesiveinjuste damnastis Felicianum,damnastis Prae-
textatum; dic mihi : quem Corinthiorum episcopum
audivi,autdamnavitaliquis vestrum ‘I quem Galata-
rum,quem Ephesiorum,quem Colossensium,Philip-
pensium, Thessalonicen sium,caaterarumque omnium
civitatum,de quibus dictum est : Adorabunt in cons-
pectu ejus universav patria gentium ‘? (Psal . xx1,28.)
Ergo istorum baptismus acceptatur,etillorumexsuf—
ﬂatur; quinecistorumestnecillorum, sed illius de
quo dictum est: Ere est qui baptizat (Joan. 1, 33).
Sed non hinc ago ', ad illa quae praesto sunt, adverte,
ea quae oculos etiam caecos feriunt,intuere: damnati
habentbaptismum ; etinauditi non habent! Nomina-
lim in scelere schismatis expressi et ejecti habent; et
ignoti,lon ge peregrini,nunquam accusati, nunquam
judicati non habent! Q ui te praecisa parte Africae rur-
susprtecisi sunt,habent ; etunde ipsum Evangelium
in Africam venit non habent! Quid pluribus onero ?
(at Thamugadensis episcopi e Donatistarum schis-
mate, insignis vastatoris Africae.
