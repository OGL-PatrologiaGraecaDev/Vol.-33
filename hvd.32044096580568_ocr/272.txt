549

labiis, et moveruntcaput. Speravit in Deum, eruat
eum, salvum faciat eum, quoniam vult eum. Hoc
in labiis, non in corde dixerunt, insultando quod
non ﬁeret, non credendo quod futurum esset. Fac-
tum est autem et hoc, sed sicut ﬁeri oportebat in
ﬁlio hominis, in quo spes aeternae vitae fuerat reve-
landa ad Novum pertinens Testamentum, non sicut
illi exspectabant ; et quia ﬁeri non videbant, per-
tinentes ad Testamentum Vetus et hominem in quo
omnes moriuntur, non ad ﬁlium hominis in quo
omnes viviﬁcabuntur. Mortem quippe intulit homo
sibi ﬁlioque hominis : vitam vero attulit homini
moriens et resurgens Filius hominis, opprobrium
hominum et abjcctio plebis usque ad mortem. Hoc
enim ί voluit pati in conspectu inimicorum, quo
eum tanquam derelictum putarent, ut gratia com-
mendaretur Novi Testamenti, qua disceremus aliam
quaerere felicitatem, quae nunc est in ﬁde, postea
vero eritin specie. Quamdiu enim sumus in corpore
ait Apostulus, peregrinamur a Domino .’ per ﬁdem
enim ambulamus, non per speciem (ll Cor. v, 6, 7) :
et ideo nunc in spe, tunc in re.
25. Denique resurrectionem suam ,quam non sicut
nostram in longum differri Oportebat, ut in exem-
plo carnis ejus disceremus quid in nostra sperare
deberemus, noluit alienis demonstrare, sed suis :
alienis dico, non natura, sed vitio, quod semper
est contra naturam. Mortuus estergo in conspectu
hominum, resurrexit autem in conspectu ﬁliorum
hominum ; quia mors ad hominem pertinebat, re-
surrectio ad ﬁlium hominis : sicut enim in Adam
omnes moriuntur, sic et in Christo omnes viviﬁca-
buntur. Utigitur exemplo suae carnis exhortaretur
ﬁdeles suos temporalem pro aeterna felicitatem con-
temnere, usque ad mortem pertulit persequentes
atque saevientes, etquasi victo et oppresso superbe
illudentes. Quod autem carnem suam resuscitavit,
et discipulorum conspectibus et contactibus red-
didit, eisque videntibus ascendit in coelum, ipsos
aediﬁcavit, et quid eXspectare, quid praedicare de-
berent, evidentissima veritate demonstravit. Illos
autem a quibus tanta mala usque ad mortem per-
tulerat, quasi de illo superato et exstincto glorian-
tes, in ea opinione dereliquit, utquisquis eorum
salute aeterna salvus ﬁcri vellet, hoc de illius mor-
tui resurrectione crederet, quod ii qui viderunt,
signis contestantibus praedicaverunt, et pro ea prae-
dicaverunt, etpro ea praedicatione similia perpeti
non dubitaverunt.
CAPUT Χ. - 26. QuapropteretiamJacobus unus
ex Apostolis ejus, in Epistola sua, cum hortaretur
ﬁdeles qui post passionem etresurrectionem Christi
adhuc in ista vita tenebantur, dispensationem
Veteris Testamenti Novique distinguens, Sustinen-
tiam, inquit, Job audistis, et ﬁnem Domini vidistis
(Jacobi v, tl) : ne ideo patienter sustinerenttempo-
ralia mala, ut sibi hoc restitueretur quod recepisse
legimus Job (xui, 10). Nam et abillo vulnere atque
putredine salvus factus est, etei cuncta quae ami-
serat, duplicia sunt restituta : ubi etiam commen-
ι Edd.,HUsque ad mortem enim hoc. Mss. usque ad
mortem. Hoc cnim, etc.
