
91 S. AUGUSTINI EPISCOPI 92
2. Scias itaque, domine beatissime et plenissima
charitate venerabilis, non desperare nos, imo spe-
rare vehementer, quod Dominus et Deus noster
per auctoritatem persona quam geris, quam non
carni, sed spiritui tuo impositam esse confidimus,
multas carnales foeditates et agritudines quas Afri-
cana Ecclesia in multis patitur, in paucis gemit,
consiliorum gravitate ¹ et tua possit sanare. Cum
enim Apostolus tria breviter genera vitiorum detes-
tanda et vitanda uno in loco posuerit, de quibus in-
numerabilium vitiorum exsurgit seges, unum horum
quod secundo loco posuit, acerrime in Ecclesia vin-
dicatur; duo autem reliqua, id est primum et ulti-
mum, tolerabilia videntur hominibus, atque ita
paulatim fieri potest, utnec vitia jam putentur. Ait
enim vas electionis: Non in comessationibus et
ebrietatibus, non in cubilibus et impudicitiis, non
in contentione et dolo ; sed induite vos Dominum
Jesum Christum, et carnis curam ne feceritis in
concupiscentiis (Rom. xu, ‘13, 14).
3. Horum ergo trium, cubilia et impudicitia tam
magnum crimen putantur, ut nemo dignus non
modo ecclesiastico ministerio, sed ipsa etiam sacra-
mentorum communione videatur, qui se isto pec-
cato maculavit’l : et recte omnino. Sed quare so-
lum ‘2 Comessationes enim et ebrietates ita concessa
et licita putantur, utin honorem etiam beatissimo-
rum martyrum, non solum per dies solemnes (quod
ipsum quis non lugendum videat, qui hac non car-
nis 3 oculis inspicit), sed etiam quotidie celebrentur.
Qua faditas ⁴ si tantum ﬂagitiosa et non etiam sa-
crilega esset,quibuscumque tolerantia viribus sus-
tentandam putaremus. Quanquam ubi est illud,
quod cum multa vitiaenumerasset idem apostolus,
inter qua posuit ebriosos, ita conclusit, ut diceret
cum talibus nec panem edere? (I Cor. v, tl). Sed
feramus hac in luxu et labe domestica, et eorum
conviviorum qua privatis parietibus continentur,
accipiamusque cum eis corpus Christi, cum quibus
panem edere prohibemur; saltem de sanctorum cor-
porum sepulcris, saltem de locis sacramentorum,
de domibus orationum tantum dedecus arceatur.
Quis enim audet vetare privatim, quod cum frequen-
tatur in sanctis locis, honor martyrum nominatur?
4. Hac si prima Africa tentaret auferre a cateris
terris, imitatione digna esse deberet : cum vero et
per Italia maximam partem, et in aliis omnibus
aut prope omnibus transmarinis Ecclesiis, partim
quia nunquam facta sunt, partim quia vel orta vel
inveterata, sanctorum et vere de vita futura cogi-
tantium episcoporum diligentia et animadversione
exstincta atque deleta sint, dubitamus quomodo
possumus tantam morum labem, velproposito tam
late ⁵ exemplo emendare ? Et nos quidem illarum
partium hominem habemus episcopum, unde ma-
ί Mss. plures, consiliorum gravi esse. Alii, consiliorum
grauitate. Forte legendum, conciliorum.
³ Mss. quatuor, maculaverit. Bene.
³ Mss, carneis.
ξ ᾔδειν-ιιιια-γῃ ladanum. Congrue.
⁸ Sic Mss. [lato].
(b) Ita se ipse gessit Augustinus ut vid. in Epist. 29.
