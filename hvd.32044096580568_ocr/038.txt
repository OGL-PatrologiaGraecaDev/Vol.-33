
65 ΕΡ STOLARE
rum, cum per eam ﬁat, ut caeteri amentur. Sed
tamen cur tantus est mundus? poterat enim esse
vel major, vel brevior. Nescio: tale est enim. Et
cur hoc loco potius quam illo? Nec in ea re debet
esse quzestio, ubi quidquid esset, quaestio esset.
Unum illud multum movebat, quod infinite cor-
pora secarentur. Cui fortasse responsum est, de
vi contraria intelligibilis numeri.
3. Sed exspecta ; videamus quid sit hoc nescio
quid, quod suggeritur menti : certe sensibilis mun-
dus nescio cujus iutelligibilis imago esse dicitur. Mi-
rum autem est quod in imaginibus videmus, quas
specula referunt: nam quamvis ingentia specula sint
non reddunt majores imagines, quam sunt corpora
etiam brevissimaobjecta.ln parvis autem specillis,
sicut in pupillis oculorum, etsi magna facies sese
opponat, brevissima imago pro modo speculi for-
matur. Ergo et imagines corporum minui licet, si
specula minuantur: augeri, si augeantur, non licet. η,
Hic profecto aliquid latet, sed nunc dormiendum est.
Neque enim Nebridio beatus quaerendo videor, sed
fortasse aliquid inveniendo. Id autem aliquid quid
est ? an illa ratiocinatio, cui tanquam unicus mea:
blandiri soleo, et ea me nimis oblectare ?
4. Unde constamus ‘P Ex animo et corpore. Quid
horum melius ? Videlicet animus. Quid laudant in
corpore ? Nihil aliud video quam pulchritudinem.
Quid est corporis pulchritudo ? Congruentia par-
tium cum quadam coloris suavitate. Haec forma ubi
vera melior,an ubi falsa ? Quis dubitetubi vera est,
esse meliorem ‘l Ubi ergo vera est ‘? In animo sci-
licet. Animus igitur magis amandus est quam cor-
pus. Sed in qua parte animiista estveritas ‘I In mente
atque intelligentia. Quid huic adversatur ‘2 Sensus.
Resistendum ergo sensibus totis animi viribus ? Li-
quet. Quid si sensibilia nimium delectant ? Fiat ut
non delectent. Unde ﬁt? Consuetudine iis carendi
appetendique meliora. Quid si moritur animus ?
Ergo moritur veritas, aut non est intelligentia veri-
tas, aut intelligentia non est in animo, aut potest
mori aliquid in quod aliquid immortale est : nihil
autem horum ﬁeri posse Soliloquia nostra jam con-
tinent, satisque persuasum est;sed nescio qua con-
suetudine malorum territamur atque titubamus.
Postremo etiamsi moritur animus, quod nullo modo
posse ﬁeri video, non esse tamen beatam vitam in
laetitia sensibilium hoc otio satis exploratum est.
His rebus fortasse atque talibus Nebridio meo si
non beatus, at certe quasi beatus videor : videar
et mihi ; quid inde perdo, autcur parcam bonae
opinioni? Haec mihi dixi : deinde oravi, ut sole-
bam, atque dormivi.
5.Hmc placuitscribere tibi.Delectat enim me quod
mihi gratias agis, si nihil te quodin buccam venerit
celem; et gaudeo, quia sic tibi placeo. Apud quem
igitur libentius ineptiam, quam cui displicere non
possum ?At siin potestate fortuna) est, ut hominem
amet homo, vide quam beatus sim, qui de fortuitis
tam multum gaudeo, et talia bona, fateor, desidero
mihi ubertim accrescere.Fortunaa autem bona veris-
