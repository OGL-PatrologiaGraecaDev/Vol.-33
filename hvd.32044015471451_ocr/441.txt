871 .

ira legitur etiamin libro Job : Homo natus ea: muliere,
brevis vitta et plenus iracundiae. Unde igitur ira Dei
super innocentiam parvuli, nisi originalis sorte ac
sorde peccati? de qua in eodem libro itidem scriptum
est, non esse ab hac mundum nec infantem cujus est
unius diei vita super terram (Job xrv, l, 5, sec. LXX).
4. Νοη ergo in istis nihil egit quod adversus eos
instantissime disputatur, et eorum auribus catholicae
voces hinc atque inde circumsonant, quandoquidem
volentes argumentari contra Sacramenta Ecclesiae,
confessi sunt tamen parvulos credere. Non eis ergo
promittant vitam , etiamsi non fuerint baptizati : de
qua enim alia vita dicitur, Qui incredulus est Filio, non
videbit vitam? Nec eos a regno etelorum sic fatean-
tur alienos, ut tamen a damnatione defendant : nam
quid nisi damnatio significatur per iram, quam Do-
minus super non credentem manere testatur? Mul-
tum prorsus accessum est , et sine scrupulosa con-
ﬂictatione causa finita est. Si enim concedunt parvulos
credere , procul dubio sicut eos tenet illa sententia,
Qui non renatus fuerit ea: aqua et Spiritu , non intra-
bit in regnum caelorum (Joan. tu, 5); sic etiam ista quae
ejusdem Domini est, Qui crediderit et baptizatus fuerit,
salvus erit : qui autent non crediderit , condemnabitur
(Marc. xvr, 16). Quia ergo cum parvuli baptizautur
fatentur isti eos esse credentes, damnari non dubitent
non credentes: et audeant jam dicere , si possunt, a
justo Deo damnari nihil mali ex origine trahentes, et
peccati contagium non habentes.
CAPUT Ill. — 5. Illud vero quod in litteris tuis
commemorasti, objicere nobis Enoch et Eliam quod
mortui non fuerint, sed cum suis corporibus ex ista
hominum conversatione translati; quid eos ad hoc
unde agitur adjuvet, non intelligo. Ut enim omittam
quod ipsi quoque morituri postea perhibentur , sicut
plerique exponunt Apocalypsim Joannis de duobus
illis prophetis , de quibus , tacitis eorum nominibus,
loquitur, quod isti duo sancti cum suis tunc corpori-
bus apparchunt, in quibus nunc vivunt, ut etiam ipsi
quemadmodum caeteri martyres pro Christi veritate
moriantur (Apoc. ιι, 3-7) : ut ergo hoc omittam, ista
quaestione dilata, quomodolihet sese habeat, quid istos
adjuvat, quaeso te? Neque enim hinc ostendunt non
propter peccatum homines secundum corpus mori.
Nam si Deus, qui tam multis fidelibus suis donat ipsa
peccata, voluit quibusdam etiam istam poenam donare
peccati ; qui nos sumus qui respondeamus Deo , cur
alius sic , alius autem sic?
- 6. Dicimus ergo quod apertissime Apostolus ait,
Corpus quidem mortuum est propter peccatum; spiritus
autem vita est propter justitiam. Si autem Spiritus ejus
qui suscitauit Christum a mortuis, habitat in vobis; qui
suscitauit Christum α mortuis, viviﬁcabit et mortalia
corpora uestra per inhabitantem Spiritum ejus in vobis
(Rom. VIII, II). Nec tamen ista sic dicimus, ut nege-
mus Deutn posse in quibus voluerit, nunc facere sine
morte quod sine dubitatione credimus in tam multis
facturum esse post mortem : nec ideo tamen illud
falsum erit, quod per unum hominem peccatum in hunc
(a) Lib. 2, cap. 30 et seqq.
