
tot EPISTCLUil'M CLASSIS ll.
muneris gratia, sed ea: meritis sacerdotum et clericorum
qualitate pendebit (a). Faciant mille concilia episcopi
vestri, huic uni sententia: respondeant, et ad quod
volueritis consentimus vobis. Videte enim quam per-
verse et impie dicatur, quod dicere soletis, quia si
bonus sit homo, ipse sanctiﬁcat eum quem haptizat;
si autem malus sit, et nesciat ille qui baptizatur, tunc
Deus sanctiﬁcat. Hoc si verum est, optare ergo de-
bent homines, uta malis ignoratis baptizentur, potius
quam a notis bonis, ut magis a Deo quam ab homine
possint sanctiticari : sed absit a nobis ista dementia.
Quare ergo non verum dicimus, et recte sapimus,
quia semper Dei est illa gratia et Dei Sacramentum,
hominis autem solum ministerium; qui si bonus est,
adhccret Deo, et operatur cum Deo; si autem malus
est, operatur per illum Deus visibilem Sacramenti
formam, ipse autem donat invisibilem gratiam. Hoc
sapiamus omnes, et non sint in nobis schismata.
CAPUT ιν. - 15. Concordate nobiscum, fratres;
diligimus vos, hoc vobis volumus quod et- nobis. Si
propterea nos gravius odistis, quia errare vos et pe-
rire non permittimus, hoc Deo dicite, quem timemus
minantem malis pastoribus, et dicentem : Quod erra-
verat, non revocastis, et quod petierat, non inquisistis
(Ezeclt. xxxnv, 4). lloc vobis per nos Deus ipse facit,
sive obsecrando, sive minando, sive corripiendo, sive
damnis, sive laboribus, sive per suas occultas admo-
nitiones vel visitationcs, sive per potestatum tempo-
ralium leges. lntelligite quid vobiscum agatur; perire
vos non vult Deus in sacrilega discordia alienatos a
matre vestra Catholica. Nihil in nos aliquando probare
potuistis; vestri episc0pi convcnti a nobis, nunquam
nobiscum pacifica conferre voluerunt, quasi fugientes
cum peccatoribus loqui. Quis ferat istam superbiam?
quasi Paulus apostolus non contulerit cum peccatori-
bus et cum valde sacrilegis : legite Actus Apostolorum,
et videte. Quasi ipse Dominus non cum Judreis, a qui-
bus cruciﬁxus est, sermones de Lege habuerit, eisque
congruenter respoaderit. Postremo diabolus est pri-
mus omnium peccatorum, qui converti ad justitiam nun‘
quam poterit,_et tamen nec ipse Dominus de Lege dedi-
gnatus est ei respondere; ut intelligatis istos ideo nobis-
cum nolle conferre, quiacausam suam perditam norunt.
M. Nos ¹ ignoramus quid adversus seipsos homines
iactent, qui calumniosis dissensionibus gaudent. ln
Scripturis discimus Christum, in Scripturis discimus
Ecclesiam. llas Seripturas communiter habemus,
quare non in eis et Christum et Ecelesiam communiter
retinemus? Nos ubi agnovimus eum de quo dicit Apo-
stolas, Abt-alta: dictae sunt promissiones et semini ejus;
non dicit, Et seminibus, tanquam in multis; sed tan-
quam in uno, Et semini tua, quod est Christus (Gal. ut,
16) ; ibi agnovimus Ecclesiam, de qua dicit Deus ad
Abraham, In semine tuo benedicentur omnes gentes
(Gen. xu, 5). Ubi agnovimus Christum in l’sahno de
se prophetantem, Dominus dixit ad me, Filius meus es
³ Unus e \‘atic. Mss, non ignoramus. Fortean melius.
(a) verba isthaacgsunt illius fm'sitan_ legis, Constantini,
Constantii et Valentiniani, cuius mentio ﬁt_tn Cod. Theod. lib.
ιθ, Lt ϐ, a'e sanctum baptismo iteretur, leg. 2.
