1081

ad illecebram formae adhiberi solent ¹, merito repre-
hensa sunt (l Tim. ιι, 9). Sed est quidam pro modulo
persona: habitus matronalis a viduali veste distinctus,
qui potest fidelibus conjugatis salva religionis obser-
vantia convenire. llunc te maritus si deponere noluit,
nc te velut viduam illo vivente jactares, puto quia non
fuerat in hac re usque ad dissensionis scandalum per-
ducendus, magis inobedientia: malo, quam ullius abs-
tinentia: bono. Quid enim est absurdius, quam mu-
lierem de humili veste viro superbire , cui te potius
expediret'obtemperare candidis moribus, quam nigel-
lis vestibus repugnare? Quia etsi te indumentum mo-
nachae. delectabat, etiam hoc gratius posset marito
observato exoratoque sumi, quam illo inconsulto con-
temptoque praesumi. Quod si omnino non sineret,
quid tuo proposito deperiret? Absit ut hinc diSpliceres
Deo, quod conjuge tuo nondum defuncto, non indue-
reris sicut Anna, sed sicut Susanna.
ἀ 10. Neque enim et ille, qui tecum jam cmpcrat
custodire tam magnum continentiae bonum, etiamsi
conjugale non viduale voluisset ut acciperes indumen-
tum, ad indecentem quoque te compulisset ornatum:
quo etsi aliqua dura conditione cogereris, posses ha-
bere in superbo cultu cor humile. Nempe apud pa-
tres, Esther illa regina Deum timens, Deum colens ,
Deo subdita, marito regi alienigenae non eumdem
secum colenti Deum, tamen subjecta serviebat; quae
cum in extremo periculo, non suo tantum, sed etiam
gentis sum, qui tunc erat populus Dei, Domino pro-
sterneretur oraudo, in ipsa oratione sua dixit, ita sibi
esse ornatum regium , sicut pannum menstrualem
(Esther xrv, 16); et ita orantem confestim exaudivit,
qui cordis inspector eam verum dicere scivit. Et
utique maritum habebat multarum mulierum virum,
et deorum alienorum falsorumque cultorem. Tu autem
si et ille in proposito quod tecum susceperat, perdu-
raret, nec a te offensus in ﬂagitium corruisset, ma-
ritum habebas non solum ﬁdelem, et verum Deum
tecum colentem, sed etiam continentem; qui procul
dubio propositi vestri non immemor, etsi ad conjugalia
te cogeret indumenta, ad superba tamen ornamenta
non cogeret.
ll. Haec tibi scripsi, quoniam mc consulendum
putasti, non ut tuum rectum institutum sermone
meo frangerem, sed quod te iuorditate et incaute
agente, viri tui factum (a) dolerem. De cujus repara-
tione debes vehementissime cogitare, si vere ad Chri-
stum vis pertinere. lndue itaque humilitatem mentis,
et ut te Deus conservet perseverantem, noli maritum
contemnere pereuntem. Funde pro illo pias ct assi-
duas orationes, sacrifica lacrymas tauquam vulnerati
sanguinem cordis. Et scribe ad eum satisfactionem,
petens veniam, quia in eum peccasti, quod praiter
ί sic Bad. Am. et Er. quibus suffragantur Mss. magno eon-
seusu, nisi quod Gallici habent ordinato, pro agitato. At
apud [ογ. sic" locus iste refertur: scripturire“ quidem mu-
lieres esse non debere inflrabitu amato, aurique rircumcom-
posatione et intortione crinium, et cetera quae, cte., et merito
reprehensa sunt.
(a) Forte, fractum, scilicet rectum institutum viri.
