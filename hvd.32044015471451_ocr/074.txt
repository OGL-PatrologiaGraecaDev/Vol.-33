137
158
(ϐίηφι)

tare voluerimus, et ex aliorum consuetudine alios
improbare, orietur interminata luctatio, quae labore
sermocinationis cum certa documenta nulla veritatis
insinuet, utique cavendum est, ne tempestate con-
tentionis serenitatem charitatis obnubilet. Quod peri-
culum vitare neglexit, cujus mihi prolixam disputa-
tionem , ut ei responderem , cum tuis prioribus litte-
ris existimasti esse mittendam.
CAPUT Il.—3. Non autem usque adeo mihi spatia
temporum larga sunt, ut ea refellendis singulis sen-
tentiis ejus impendam , quae aliis operibus magis ur-
gentibus explicandis habeo necessaria. Sed eo quo te
mihi in tuis epistolis ostendis ingenio , quod in te do-
num Dei admodum diligo , eumdem sermonem cujus-
dam, ut scribis, Urbici (a), paulo diligentius ipse
considera, et videbis eum pene universam Eccle-
siam Christi, ab ortu solis usque ad occasum , verbis
injuriosissimis nequaquam lacerare timuisse. Nec
dixerim pene universam , sed plane universam. Nam
neque ipsis , quorum consuetudinem sibi videtur de-
fendere , invenitur pepercisse Romanis; sed quomodo
in eos quoque redundet conviciorum ejus impetus
nescit, quoniam non advertit. Nam cum ei argumenta
deﬁciunt, quibus probet sabbato jejunandum, in
luxurias epularum et temulenta convivia et nequissi-
mas ebrietates insultabundus invehitur, quasi non je-
junare , hoc sit inebriari. Quod si hoc est, quid ergo
prodest Romanis sabbato jejunare? quandoquidem
aliis diebus quibus non jejunaut, necesse est eos,
secundum disputationem hujus , ebriosos et ventrico-
las judicari. Porro , si aliud est gravare corda in cra-
pula et ebrietate, quod semper est malum , aliud est
autem modestia et temperantia custodita relaxare je—
junium , quod certe cum ﬁt die dominico , reprehen—
sorem non habet christianum; prandia prius sancto-
rum a voracitate et ebriositate ventricolarum istc dis-
cernat, ne Romanos ipsos quando non jejunant ven-
tricolas faciat, et tunc inquirat, non utrum liceat
inebriari sabbato, quod nec die dominico licet; sed
utrum nec sabbato jejunandum sit, sicut dominico
non solet.
4. Quod utinam sic quaereret, aut sic afﬁrmaret,
ut toto terrarum orbe diffusam, exceptis Romanis et
adhuc paucis Occidentalibus, apertissime non bla-
Sphemaret Ecclesium. Nunc vero quis ferat per omnes
orientales, et multos etiam occidentales populos chri-
stianos de tot tantisque famulis famulahusque Christi,
sabbato sobrie modesteque prandentibus , ab isto dici
quod in carne sint, et Deo placere non possint, et
quod de illis sit scriptum , Recedant iniqui a me,
riam eorum nosse nolo; et quod sint ventricolze, Ju-
dteam Ecclesice praeponentes , et ancilla: ﬁlios; et lego
non justa, sed voluptaria , consulentes ventri, non
disciplinae succumbentes; et quod caro sint , et mor-
tem sapiant, ct caetera hujusmodi : quae si de uno
(a) cognomen inditum ab urbe Roma. Hinc zephirinus
papa abbptato in lib. 1, uti et Siricius a Paulino in' epist. 1
ad severum, vocatur Urbicus, et in conc. Arelat. 1 de diaco-
nis urbicis agitur, id est Romanis.
SANCT. Aunusr. ll.
